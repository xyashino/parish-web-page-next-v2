---
title: "Liturgiczna słuzba ołtarza"
bgcSrc: "/images/articles/groups/oltarz.webp"
bgcAlt: "test"
order: 1
---

# Liturgiczna słuzba ołtarza

## KIM JEST MINISTRANT?

**MINISTRANT –** to członek ludu Bożego, który w czasie sprawowania liturgicznych obrzędów spełnia posługę pomocniczą w sposób określony przepisami Kościoła. Słowo ministrant pochodzi z języka łacińskiego ministrare i oznacza służyć, pomagać. Ministrant służy kapłanowi i ludowi Bożemu, a przez to służy samemu Bogu.

### KARTA ZASAD KANDYDATA (ASPIRANTA):

- Nigdy nie opuszczę porannej i wieczornej modlitwy.
- Zawsze zachowam się pobożnie i ze skupieniem w Domu Boga.
- Będę posłuszny wobec rodziców i przełożonych.
- Będę sumienny w wypełnianiu swoich obowiązków, zwłaszcza w szkole.
- Będę dbał o czystość swojej duszy, zwłaszcza będę unikał nieskromnej rozmowy, gazety, zabawy czy filmu.
- Będę żył w zgodzie z bliźnimi i będę unikał kłótni i sprzeczek.
- Będę miłował prawdę i dlatego nie splamię swoich ust kłamstwem.
- Będę wzorem dobroci wobec innych, będę wszystkim pomagał i brzydził się samolubstwem.
- Będę pełen radości życia i będę promieniował prawdziwą radością w swoim otoczeniu.
- Będę gorliwym apostołem i będę rozmawiał z innymi o Bogu i sprawach religijnych.

### KARTA ZASAD MINISTRANTA:

- Ministrant kocha Boga i dla Jego chwały wzorowo spełnia swoje obowiązki.
- Ministrant służy Chrystusowi w braciach.
- Ministrant rozwija w sobie życie Boże.
- Ministrant pracuje nad swoim charakterem i czuwa nad czystością duszy.
- Ministrant poznaje liturgię, szanuje liturgię i żyje nią.
- Ministrant modli się za Kościół, za Ojczyznę i służy jej rzetelną pracą.
- Ministrant jest dobrym synem i bratem.
- Ministrant swoją chrześcijańską postawą wnosi wszędzie prawdziwą radość.
- Ministrant przez swoją pilność i sumienność staje się przykładem dla innych.
- Ministrant podobnie jak kapłan, stara się być niejako „drugim Chrystusem”.

### KARTA ZASAD LEKTORA:

- Chrystus jest moim światłem i życiem oraz drogą do Ojca. Dążę do zjednoczenia z Nim poprzez wiarę i miłość w Słowie Ewangelii, w Eucharystii i w bliźnich.
- Niepokalana, która najlepiej słuchała Słowa Bożego i strzegła go jest moim ideałem i moją Matką. Rozważam Jej postawę w Różańcu, oddaje się Jej i naśladuję Ją.
- Kościół jest moim domem i moją rodziną. Chcę wzrastać coraz głębiej w jego braterską wspólnotę, czując się jej żywą komórką i pragnąc, aby objęła ona wszystkich ludzi.
- Chcę pielęgnować w sobie dar Nowego Życia, otrzymany na chrzcie świętym, którego sprawcą jest Duch Święty. Oddechem tego życia jest modlitwa, dlatego chcę być wierny praktyce Namiotu Spotkania.
- Zrozumiałem tajemnice osoby, która „nie może odnaleźć się w pełni inaczej, jak tylko poprzez bezinteresowny dar z siebie.” Dlatego przykazaniem mego życia jest Agape, piękna miłość, której wyrazem jest
- miłość do Boga, która jest miłością do bliźniego,
- miłość do bliźniego, która jest miłością do Boga.
