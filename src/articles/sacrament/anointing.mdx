---
title: 'Namaszczenie chorych'
bgcSrc: '/images/articles/sacrament/namaszczenie-chorych.webp'
bgcAlt: 'Maryja'
order: 5
---

> Choruje ktoś wśród was? Niech sprowadzi kapłanów Kościoła, by się modlili nad nim i namaścili go olejem w imię Pana. A modlitwa pełna wiary będzie dla chorego ratunkiem i Pan go podźwignie, a jeśliby popełnił grzechy, będą mu odpuszczone.

---

### Z Sakramentu Namaszczenia Chorych w naszej parafii można skorzystać z okazji **I Piątku miesiąca**, po uprzednim zgłoszeniu chorego w kancelarii parafialnej.


> W nagłych przypadkach o każdej porze dnia i nocy, dzwoniąc na telefon księdza dyżurnego [NUMER TELEFONU] lub domofonem!

Sakramentu namaszczenia chorych udziela się osobom chorym, udającym się na operację, będącym w podeszłym wieku, a także w ostatniej godzinie życia. Tak jak pozostałe sakramenty, tak i sakrament namaszczenia przeznaczony jest wyłącznie dla żyjących! Po stwierdzeniu zgonu kapłan nie może go już udzielić.

---

## Na czas udzielania sakramentu chorych: spowiedzi, Komunii św. i namaszczenia olejami św. w mieszkaniu chorego koniecznie należy przygotować:

- stół nakryty białym obrusem;
- postawić na nim krzyż, dwie świece;
- naczynie z wodą święconą i kropidło;
- szklankę letniej, przegotowanej wody jeśli chory ma problemy z przełykaniem;
- watę i talerzyk.

Gdy kapłan przybędzie z sakramentami, należy zgromadzić wszystkich obecnych na wspólną modlitwę. W czasie spowiedzi chorego wyjść do innego pokoju i wspólnie odmawiać różaniec, koronkę do Bożego miłosierdzia lub śpiewać religijne pieśni.

