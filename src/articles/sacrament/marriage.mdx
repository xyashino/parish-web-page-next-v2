---
title: 'Małżeństwo'
bgcSrc: '/images/articles/sacrament/malzenstwo.webp'
bgcAlt: 'Małżeństwo'
order: 7
---

# Przymierze małżeńskie

> Przymierze małżeńskie, przez które mężczyzna i kobieta stanowią między sobą wewnętrzną wspólnotę życia i miłości, powstało z woli Stwórcy, który wyposażył je we własne prawa. Z natury jest ono nastawione na dobro współmałżonków, a także na zrodzenie i wychowanie potomstwa. Małżeństwo ochrzczonych zostało podniesione przez Chrystusa Pana do godności sakramentu.


## Czynności prawno-duszpasterskie związane z sakramentem małżeństwa:

---

### Kiedy?
Obydwoje narzeczeni mają obowiązek zgłosić się do Kancelarii Parafialnej (w naszej parafii do Kancelarii Małżeńskiej) **najpóźniej 3 miesiące przed planowaną datą ślubu** w celu przeprowadzenia rozmowy i spisania protokołu prawno-kanonicznego. W przeciwnym razie trzeba prosić Kurię Diecezjalną o dyspensę od zachowania trzech miesięcy bezpośredniego przygotowania do zawarcia sakramentu małżeństwa.

---

### Do którego proboszcza należy się zgłosić?
Prawo kanoniczne postanawia, że narzeczeni mają się zgłosić do proboszcza parafii, w której jedno z nich ma pobyt stały, albo pobyt tymczasowy. Narzeczeni pochodzący z różnych parafii sami ustalają, gdzie będzie brany ślub, a tym samym i to, do którego z proboszczów udadzą się celem załatwienia formalności. Dawny polski zwyczaj mówi o załatwianiu tych spraw w parafii narzeczonej i jeżeli nie ma poważniejszych racji, zachęcamy, aby ten zwyczaj respektować.

---

### Po co narzeczeni zgłaszają się do Proboszcza?
Potrzebne jest urzędowe stwierdzenie, ze strony Kościoła, czy kandydaci odpowiadają warunkom stawianym przez Kościół by mógł zaistnieć Sakrament Małżeństwa. Tzn., czy:

- SĄ STANU WOLNEGO,
- NIE MAJĄ ŻADNYCH PRZESZKÓD MAŁŻEŃSKICH,
- ODPOWIADAJĄ WSZYSTKIM WYMOGOM, JAKIE STAWIA PRAWO, BY MAŁŻEŃSTWO BYŁO ZAWARTE WAŻNIE I GODZIWIE

---

### Co mają przynieść?

- Dowody osobiste.
- Metryki chrztu (niedawno wydane). Ważność metryki potrzebnej do ślubu wynosi sześć miesięcy, licząc od daty wystawienia do daty ślubu...

(Przy skróconej wersji, reszta pozostaje niezmieniona)

---

### Fotografowanie i filmowanie w czasie ślubu

Jest możliwe, jeśli fotograf lub operator przedstawi wcześniej kapłanowi dokument (legitymację) ukończenia Kursu fotografowania i filmowania podczas celebracji liturgicznych.

---

### Terminy kursów przedmałżeńskich w parafiach mieleckich

Prosimy słuchać w ogłoszeniach duszpasterskich kiedy dokładnie rozpoczynają się kursy lub sprawdzać na stronach internetowych wspomnianych parafii. Można skorzystać również z tzw. [weekendowych kursów](https://drtarnow.pl/dla-narzeczonych/katechizacja-przedmalzenska/w-osrodkach-rekolekcyjnych) organizowanych w ośrodkach rekolekcyjnych w naszej diecezji.

