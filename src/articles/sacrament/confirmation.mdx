---
title: 'Bierzmowanie'
bgcSrc: '/images/articles/sacrament/bierzmowanie.webp'
bgcAlt: 'Bierzmowanie'
order: 1
---

> "Weźmjicie Ducha świętego…" (J 20,22)"A Pocieszyciel Duch święty, którego Ojciec pośle w moim imieniu…" (J 14, 26)"...gdy Duch święty stąpi na was otrzymacie jego moc i będziecie moimi świadkami" (Dz. 1,8)

---

## Przygotowanie do sakramentu Bierzmowania w naszej parafii:

1. Przygotowanie do sakramentu bierzmowania rozpoczyna się w siódmej klasie szkoły podstawowej i jest zwieńczone przyjęciem sakramentu bierzmowania przez uczniów w klasie ósmej.
2. Bierzmowanie jest sakramentem wiary, stąd wiara kandydata jest podstawowym kryterium dopuszczenia do bierzmowania. Wiara ta wyraża się:
- w świadomej deklaracji przyjęcia sakramentu;
- w systematycznym i przykładnym uczestnictwie w lekcjach religii w szkole, i spotkaniach formacyjnych przy parafii;
- w praktykowaniu życia religijnego: m.in. w uczestnictwie w niedzielnej i świątecznej Mszy św., przystępowaniu z okazji pierwszych piątków miesiąca do sakramentu pokuty i pojednania oraz Komunii świętej w tym dniu, w udziale w miarę możliwości w nabożeństwach okresowych (nabożeństwach różańcowych, Gorzkich Żali, drodze krzyżowej, nabożeństwach majowych i fatimskich);
- w nienagannej postawie religijno-moralnej;
- w pozytywnie zdanym egzaminie;

---

## Plan przygotowania do bierzmowania:

### Klasa siódma:

- **W szkole** – przygotowanie do egzaminu z wiedzy religijnej na podstawie Katechizmu dla bierzmowanych, zwieńczone egzaminem składanym przed dekanalnym wizytatorem nauki religii w obecności rodziców i księdza proboszcza.
- **W parafii** – udział w pierwszych piątkach miesiąca.

### Klasa ósma:

- **W szkole** – cykl katechez okolicznościowych przygotowujących do sakramentu bierzmowania.
- **W parafii** – udział w pierwszych piątkach miesiąca oraz spotkaniach formacyjnych w ustalonych terminach.

---

## Imię – Patron bierzmowania:

Podkreślając ścisły związek pomiędzy chrztem świętym a bierzmowaniem zaleca się zachowanie imienia chrzcielnego jako imienia z bierzmowania. Uzasadnieniem zmiany imienia z chrztu świętego na inne jest przede wszystkim brak związku tego imienia z chrześcijańskim patronem. Przy wyborze imienia nie można kierować się jego atrakcyjnością, lecz świadectwem życia oraz wartości, które propagowali wybrani święci lub błogosławieni. Kandydaci powinni dobrze zapoznać się z życiorysem swojego patrona oraz zatwierdzić swój wybór u swojego księdza katechety.

---

## Świadek bierzmowania:

Zaleca się, aby świadkiem bierzmowania był ktoś z rodziców chrzestnych, przy czym powinny to być osoby wierzące i praktykujące. Świadek może być osoba, która ukończyła 16. rok życia, jest katolikiem wierzącym i praktykującym oraz przyjęła sakramenty inicjacji chrześcijańskiej. Świadek, który nie pochodzi z naszej parafii powinien dostarczyć zaświadczenia z własnej parafii, iż jest godny podjąć się tego zobowiązania.

Po przyjęciu sakramentu bierzmowania bierzmowani i ich rodzice są zaproszeni do udziału w Diecezjalnym Dziękczynieniu za przyjęty sakrament przy ołtarzu papieskim w Starym Sączu.
